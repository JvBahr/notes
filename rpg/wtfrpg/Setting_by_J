En epic/high fantasy setting
Människor är den klart dominerande rasen av alla humanoider.
Det är snarare evolverade varianter på människan som finns utspridda i minoriteter.
Magi, monster och kaos finns men är extremt ovanligt och EXTREMT farligt.

Magi finns i två sfärer – den sanna magin och essensmagin. Ytterligare finns det små ((Trick)), ((Mutationer)), alkemi och fokus
	Den sanna magin är magi i sin rätta bemärkelse. Det är enbart några få som föds med förmågan att styra den sanna magin. Det är urkraften, den som många tillber i sin felaktiga tro på en eller annan gudomlighet. Det finns i princip ingen begränsning på vad man kan göra med den sanna magin, då den i mänsklighetens perspektiv är oändligt stor och aldrig sinande. De styrande häxmästarna är de enda som tillåts verka och leva med denna förmåga och kunskap. Alla barn som föds med förmågan (de enstaka per decennium eller kanske sekel) tas omhand av någon av dem efter att de avvänts från moderns bröst (alternativt dödas).
	Essensmagin är förmågan (medfödd eller inlärd) att styra sin livskraft (den finita delen av urkraften som vävs in i ens levnadsöde vid födseln) till att uträtta magiska dåd. De enda som tillåts hantera essensmagin är häxmästarnas ((inkvisatörer)) och ((väktare)). Dock finns det några få som i det dolda verkar utanför systemet (som …), men med risk att avrättas på plats om de blir påkomna. Att utöva essensmagi kräver för varje utövande att magikern spenderar sin essens för att omvandla till magisk kraft. Detta gör att magikern faktiskt förkortar sitt liv vid varje tillfälle. Bland de ”fria” utövarna så är voodooliknande besvärjelser/alkemiska formler därför vanligt, så de kan stjäla kraft av andra.
	((Trick)) är små magiska egenheter som genom slumpen tillägnats individer. Det kan vara i princip vad som helst, men ett ((Trick)) är alltid det samma för individen i fråga, och förutsättningarna kring detta ((Trick)) kan precis som ((Tricket)) själv, variera från individ till individ.
	((Mutationer)) är fysiska och mentala förändringar som en individ, familj, ätt eller ras har ådragit sig över tiden eller genom alkemiska och/eller magiska experiment.
	Alkemi är just alkemi.
	Fokus är en förmåga inpräntad genom mångårig träning och utövning av sitt yrke, eller en liknande ((Mutation)) förändring via alkemi och/eller magi som nästan liknar magi, men med en starkare begränsning och som inte tar av ens essens utan av ens fokus.

Drakar är (i princip) utrotade.

Världen är stor – delen som spelet utspelar sig i är en del av en stor värld. En kontinent där vildmarken är dominerande. Alla människor lever i enklaver, stora städer, som leds av en Häxmästare. Hen och hovet under är magiker. Häxmästarna styr med järnhand. Ingen tillåts att lämna städernas ”säkerhet”. Det påstås att vildmarken utanför är vildsint och ondskefull och dessutom sjukligt galen. En galenskap som smittar direkt och sprider sig som en löpeld. Så är inte fallet, riktigt, utan det kaos (med sina fysiska manifestationer) som uppstod efter det ofantliga krig som nästan utplånade hela ((Kontinentens)) humanoida kulturer, har dragit sig åter till några få mörka platser spridda på ((Kontinenten)). Men Häxmästarna har fått en sådan position och en sådan makt, de inte vill förlora och har sinsemellan kommit överens om att upprätthålla enklavernas isolering till sin fördel. ((Magikergillena)) under Häxmästarna producerar mat och vatten på något sätt som ingen känner till, och på så vis är alla andra beroende av dem, då staden i övrigt inte kan producera mat, grödor eller vatten i någon nämnvärd mängd (eller alls). Alla utför sina professioner som de blivit tilldelade av ((Rådet)) som lyder under Häxmästaren. Man föds in i sin profession. Vid vissa tillfällen när en ny familj skapas (giftermål) kan ((Rådet)) välja att bryta den linjen för barnen som föds, och de blir då antingen omplacerade eller omhändertagna av ((Rådets)) olika ((Undersektioner)). Ingen tillåts avvika från sina tilldelade livsrutiner och angiveriverksamheter finns, och används olika mycket i de olika enklaverna (beroende på Häxmästarens lynne). Men långt de flesta vågar inget annat än att lyda sitt livsöde från första till sista andetaget …

Runt enklaverna, som skyddas av höga (i princip) ointagliga murar, finns även vapensystem och hjärntvättade soldater som håller inkräktande humanoider på behörigt avstånd, och vilsna stadsbor inne, eller döda.

I vildmarken finns det några få kulturer/samhällen som uppstått med människor som överlevde krigen men inte hamnade i enklaverna Dessa människor har utvecklats i olika linjer och olika ((Mutationer)) har skapat mer eller mindre säregna kännetecken för de olika samhällena. Några få byar av mer eller mindre avdankade äventyrare kan också återfinnas. Vissa system av transport mellan enklaverna, eller till och från de övriga samhällena, sker av de som är kopplade till den undre världen via farliga smuggelrutter under enklavernas massiva ytor.

Spelarna kan vara antingen en del av en Häxmästares ”entourage” som typ monsterjägare eller dyl, en uppviglare/blivande äventyrare (ja man kan, om man vill tillräckligt mycket, ta sig ut från/in till enklaverna), del av undre världen, en individ från någon av de yttre samhällena…

Monster i världen är få och stora. 
